1968'li yılların kuşağı Türk gençleri dünya devrimcilerinin sloganı, "Yankee go home" (Amerikalı evine git) rüzgârına eşlik ettiler.

Yankee (Yanki) dünyanın çeşitli ülkelerdeki Amerikan varlığına yönelik tepkiyi vurgulamak için kullanılan politik bir slogandı.

Emperyalizm ve sömürgecilik karşıtları kadar, birçok ülkede sol eğilimli politik gruplar da eylemlerinde bu sloganı kullanmıştı.

Türkiye'de ise, "Yankee go home", "Hoşt Amerika, puşt Amerika", "Kahrolsun Amerika, Yaşasın Bağımsız Türkiye" gibi sloganlar, devrimci gençlik hareketinin kullandığı en yaygın sloganlardı.

O dönemde Vietnam'da 20. yüzyılın en kanlı, en acımasız ve en fazla zayiatına yol açan bir savaş sürüyordu. ABD, Vietnam'ı yakıp yıkıyor, ama Vietnamlıları dize getiremiyordu.

Tam 50 yıl yani yarım yüzyıl geçti, o günlerden bugünlere geldik.