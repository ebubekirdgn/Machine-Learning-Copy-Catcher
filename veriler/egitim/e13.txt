İktidardaki Cumhur İttifakı’nın iki mimarından biri olmasından kaynaklansa gerek, MHP lideri Bahçeli uzun zamandır vatandaşın sorunlarından çok memleketin beka ve güvenlik meselelerine ilişkin konuşmalar yapıyordu.
TBMM’de dün sürpriz bir çıkış yaptı ve halkın maddi, manevi ve ruhsal zorluklarına dikkat çekti. Sonra da şunları şöyle dedi:
“Ağırlaşan problemlerin farkındayız. Hakların, sınırların ve yetkilerin açık ve net şekilde belirlendiği bir toplumsal sözleşmeye yani ruh sağlığı yasasına ihtiyaç olduğunu düşünüyoruz. Türkiye’de bu alanda bir boşluk hakimdir.”
Ardından bu yıl içinde ruh sağlığı yasasının TBMM’den çıkarılması temennisini dile getirdi ve o yasayla ilgili teklif hazırlayan yardımcısını tebrik etti. “6 KİŞİDEN BİRİ HASTA” Kastedilen MHP Genel Başkan Yardımcısı, psikolojik danışman ve rehberlik uzmanı bir siyasetçi olan Deniz Depboylu. 2 Mart 2018 günü TBMM’ye sunduğu teklifi okudum. Seçimler nedeniyle kadük kalan 24  maddelik teklif, sadece ruhsal problemlerle mücadeleye değil, önleyici tedbirlere de yoğunlaşmış. Detaylarını buraya sığdırabilmem zor. Ancak, Psikiyatri ve Psikoloji alanındaki uzmanların üzerinde büyük ölçüde mutabık kalabileceği titiz çalışılmış bir metin gibi görünüyor.
Konunun uzmanlarının içeriğine ilişkin açıklamalar yapması en doğrusu. Ben, teklifin genel gerekçelerine yansıyan kritik bazı tespitleri aktarmak istiyorum:
– Türkiye’de “tanı konabilecek durumdaki” ruhsal sorun yaşayan vatandaşların oranı yüzde 17,2. Bu da ülke nüfusunun 6’da biri demek.
– Depresyon şikayeti olan vatandaş sayısı 3 milyon 260 bin.
– İntihar oranları son 40 yılda yüzde 50 oranında arttı. 10 yılda 29 bin kişi intihar ederek yaş