İçişleri Bakanı Süleyman Soylu’ya bir tebrik, bir de eleştirim var.

Tebrik şunun için; sıkılaştırılan trafik kontrolleri sayesinde ölümlü kaza sayısı ve can kayıpları ciddi oranlarda düşmüş.

Sadece Kasım 2018’de yapılan denetlemeleri örnek gösteriyor Bakan.

2017'nin Kasım ayına göre, ölümlü kaza oranı yüzde 29, ölüm sayısı yüzde 28 azalmış.

Aralık ayında ise yüzde 40'a kadar çıkmış bu rakam.

Yani önceki aralıkta trafik terörüne kurban verdiğimiz her 10 kişiden 4'ünü geçen ay kaybetmemişiz.

Her yıl kazalarda ortalama 7 bin 400 can verdiğimizi de not edin.

Bakan Soylu, cezalardan yakınanlara şunu soruyor: “Denetimlerle ölüm oranlarını yüzde 30 azalttığımızı düşünelim. Kaç kişi yapar biliyor musunuz? 3 binin üzerinde. Bir karar vereceğiz ya 3 binin üzerinde insanın ölmesine göz yumup denetlemeleri azaltacağız. Veya denetlemelerimizi aynı kararlılıkla devam ettireceğiz. Hangisi...”

Benim cevabım net, elbette sıkı tutmaya devam.