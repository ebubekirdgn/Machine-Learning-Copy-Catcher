AK Parti’nin ve adaylarının dikkat etmesi gereken birkaç konu var.

Yolsuzluk ve ahlaki zaaf üzerinden adayları vurmaya çalışacaklar. Torpil, rüşvet gibi konular hep gündemde olacak.

İş aleminin, esnaf ve vatandaşın ekonomik açıdan sıkıntıları halk arasında en çok konuşulan konular arasında.

Ve tabii gençlik ve aile hayati öneme sahip bir konu. Her iki alanda ciddi bir zafiyet söz konusu. Özellikle de aile ile ilgili konuşulanlar, yaşananlar ciddi bir sıkıntı sebebi.

Aile ile ilgili TBMM’de komisyonda konuşulan konulardan tutun da, Aile bakanlığı ve MEB’deki uygulamalar, (Neyse ki MEB yıllar sonra yanlış bir uygulamaya son verdiğini açıkladı), Aile mahkemelerinde yaşanan rezaletler ve yasalardaki çarpıklıklar ciddi bir problem. 6284’nolu yasa, adeta toplumda felaketin kod numarası gibi anılmaya başladı. Unutmayalım ki, hukuka ve maslahata uygun olmayan yasa suç aletidir!