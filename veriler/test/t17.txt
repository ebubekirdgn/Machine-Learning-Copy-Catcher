Sokak hayvanları için acil kabul edilebilir bir çözüm bulunmalı
Kayseri’de köpeklerin saldırısı sonucu bir çocuğumuz feci şekilde can verdi.. Bir çocuğumuz da yaralı. Dünyanın hiç bir yerinde insan hayatı söz konusu olduğunda hayvanlarla ilgili tek söz edilmez. Doğrusu da budur.. Fakat bu kabullenilmesi zor olayın faturasını da sahipsiz hayvanlara gönüllü olarak yemek-su taşıyan hayvanseverlere kesmek büyük haksızlık.. Bu işler idarenin sorumluluğundadır.. İnsanlara saldırma potansiyeli olan başıboş köpeklerle ilgili ne yapılması gerekiyorsa acilen yapılmalı..  Ama bu, senelerce vicdan azabı çekmemize sebep olacak bir şekilde de olmamalı.. Kayseri vakası travmasını zor atlatacağımız bir vaka kabul ediyorum. Ama aynı Kayseri’de, 2016’da sokak köpekleri topluca katledildiğinde de bu defa başka bir şey konuşuyorduk, 
hatırlatmak isterim.. 
ABD’den geldiğini ve taşımacılık sektörüne yatırım yapacağını söyleyen uyanık bir arkadaş “akaryakıt tankerleri işleteceğiz, herkes bütçesi kadar hisse alacak, hissesi kadar ortak olacak, her ay sonunda elden tiko para ödeyeceğim, önce Allah’a sonra bana güvenin” demiş, 70 milyon lira toplamış, sonra vınn… İran’a kaçtığı anlaşıldı.