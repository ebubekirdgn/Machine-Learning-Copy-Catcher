Rolls Royce’a binen futbolcumuz var.
Rolls Royce Ghost…
4.5 milyon lira.
Maserati’ye binen futbolcumuz var.
Maserati GranTourismo…
2 milyon lira.
Lamborghini’ye binen kaleci var.
Ferrari’ye binen libero var.
Bentley’e binen santrafor var.
Aston Martin’e binen var.
Cadillac’a binen var.
Porsche metrobüs gibi…
Halk tipi futbolcu aracı.

★

Traktör satışları geçen yıla oranla yüzde 65 azaldı… Satın alanlar da tarlada kullanmak için almıyor, borçla alıyor, kontağını bile çevirmeden ikinci el’de satıyor, o parayla banka faizini kapatmaya çalışıyor. İnternete girip bakın, icralık traktör ilanları kaynıyor. Bizzat ilan vererek icralık traktör satan bankalar var. Bursa tarım fuarında teşhir edilen sıfır kilometre traktörler bile haczedildi, gerisini düşün.