Çiftlikbank’ın tosunu malum, internette çiftlik kurdu, beğendiğiniz ineğin üstünü tıklayın, şahsi banka hesabıma parayı yatırın, o ineğin etinden sütünden size kar payı ödeyeyim dedi, 400 milyon doları balyaladı… Uruguay’a kaçtı.Tankerbank ortaya çıktı.
ABD’den geldiğini ve taşımacılık sektörüne yatırım yapacağını söyleyen uyanık bir arkadaş “akaryakıt tankerleri işleteceğiz, herkes bütçesi kadar hisse alacak, hissesi kadar ortak olacak, her ay sonunda elden tiko para ödeyeceğim, önce Allah’a sonra bana güvenin” demiş, 70 milyon lira toplamış, sonra vınn… İran’a kaçtığı anlaşıldı.
Türkiye’yi hem bölgeden hem Batı’dan hem içeriden durdurmaya dönük son manevraları bu olsun!

Fırat’ın Doğu’suna operasyonu engellemeye dönük son yalanları, son taktikleri bu olsun.

PKK’yı stratejik ortak ilan eden ABD ve İsrail’in bu ülkeyi küçük düşürmeye, hafife almaya, Suriye’nin kuzeyinde “Türkiye Cephesi” açmaya dönük artık alenileşen projelerini “dostluk” adı altında yürütmeye dönük son girişimleri olsun.

Biz “Türkiye Ekseni”ne inanıyoruz. Ayar verme, oyalama dönemi geçti.

Terör üzerinden bu ülkeye ayar vermeye, bütün bölgeyi Türkiye karşıtı bir eksene çekmeye, milletimizi Araplar ve Kürtlerle düşman etmeye, coğrafyamızı kalın duvarlarla bölgeye, zihinlerimizi formatlamaya, bu ülkeyi yüz yıl sonra bir kez daha Anadolu’ya hapsetmeye dönük o bitmek tükenmek bilmez projelerinin son çıkışı bu olsun.

20. yüzyılın terk edilmişliğini bir kenara koyarsak İstanbul, küresel ölçekte etkisini, gücünü son on beş yılda çok daha hızlı biçimde artırmaktadır. Londra, New York, Paris gibi Avrupa merkez şehirlerinin siyasi, ekonomik, diplomasi ve kültürel gücü ile rekabet edecek imkana yönelmiş, 21. yüzyılın yıldız şehirlerinden biri olmaya doğru ilerlemektedir.

Büyük düşüncelerin, büyük hayallerin şehri..

Türkiye’nin yükseliş tarihini başlatmasına paralel biçimde bir “İstanbul Yükselişi” söz konusudur. Sadece ekonomisi dünyanın 140 ülkesinden daha büyüktür. Son yıllarda üstlendiği enformatik merkez olma özelliği, Batı başkentlerini gölgede bırakır hale gelmektedir.

Bugün “coğrafyamız”ın derinliğini, genişliğini ne kadar büyük hesaplarsanız hesaplayın, İstanbul hepsini dolduracak kadar büyüktür, zengindir, öncüdür. Afrika’dan Uzak Asya’ya, Ortadoğu’dan Orta Asya’ya kadar İstanbul bir efsanedir, hayaldir.

Büyük düşüncelerin, büyük hayallerin, büyük yeniliklerin şehridir. İstanbul bir kimliktir, Türkiye’nin zenginliği, en etkili gücüdür. Bölgesel ve küresel güce, etkinliğe açılan kapısıdır.